<div class="row bodyOfText" ng-swipe-left="swipeTo(-1)" ng-swipe-right="swipeTo(1)">
	<div class="text-center">
		<h1>CRESCITA E IDENTITA'</h1>
	</div>
	<div>
		<p>Treviglio, pur essendo amministrativamente città da prima dell'unità d’Italia, è percepita dai suoi abitanti e dai suoi vicini sempre in bilico tra cittadina e grosso paese. Le nuove infrastrutture che le interessano (ferrovia e autostrada), la crescita demografica degli ultimi anni (30.000 abitanti) lo sviluppo commerciale e industriale, la spingono sempre più verso una identità urbana, valorizzare il Mulino Fanzaga è un'ottima occasione per confermarsi matura in un ruolo di questo tipo mantenendo comunque la memoria e la consapevolezza delle proprie radici e non rischiare quindi la pericolosa perdita identitaria che spesso si accompagna alla pur auspicabile crescita che naturalmente non deve essere solo quantitativa.</p>
	</div>
	<div class="text-center">
		<h1>OBBIETTIVI</h1>
	</div>
	<div>
<p>Il nostro intendimento  è di valorizzare il tutto ripristinando l’edificio, i suoi 600 mq. d’interni e di conservare i macchinari. Vogliamo fare un Museo Storico Didattico.</p>
<p>Oltre a illustrare il ciclo produttivo di questo piccolo mulino industriale, gli aspetti che possono essere approfonditi con percorsi dotati di tabelloni esplicativi, filmati, disegni e anche strumenti interattivi, sono molteplici, alcuni esempi:</p>
<ul>
<li>Coltivazione del mais e di frumento</li>
<li>Alimentazione e aspetti sanitari connessi (pellagra)</li>
<li>Produzione di olio vegetale</li>
<li>Alimentazione animale (nulla veniva sprecato)</li>
<li>Modelli dei diversi tipi di mulini</li>
<li>Fisica e meccanica connesse a questo tipo di tecnologia</li>
<li>Economia  agricola artigianale e industriale nei secoli</li>
<li>Storia locale con le sue connessioni più generali </li>
<li>Sviluppo di rogge e canali  con la loro rappresentazione topografica nelle epoche successive (fosso bergamasco).</li>
<li>Polenta e cultura contadina (letteratura, film, canzoni, ricette) </li>
<li>Esposizione di utensili (paioli in rame, attrezzi per camino, etc. )</li>   
</ul>
<p>Abbiamo visitato il Museo della Pasta a Collecchio (PR), tanti sono gli elementi in comune con gli intendimenti che abbiamo per il  nostro Mulino, è stato molto interessante e per come è stato inserito in un circuito museale sulla produzione agricola  di quel territorio,  un ottimo esempio di quello che si potrebbe fare.</p>
<p>Non interessa fare una banale “operazione nostalgia” bensì  mettere in luce ed a disposizione delle vecchie e nuove generazioni una realtà che è stata per 700 anni rappresentativa della nostra cultura  e vita socio-economica.</p>
<p>C’è sicuramente tanto da imparare sotto tanti aspetti e per tutti.
Un intervento di questo tipo penso sia certamente originale e potrebbe divenire  elemento distintivo per la nostra città e motivo di attrazione per un turismo culturale.</p>
</div>
</div>
